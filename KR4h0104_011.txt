# -*- mode: mandoku-view; -*-
#+TITLE: 海岱會集
#+DATE: 2015-08-25 00:37:13.151277
#+PROPERTY: ID KR4h0104
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0104_WYG_011-1a>¶
欽定四庫全書¶
　海岱㑹集巻十一¶
　　五言絶句¶
　　　襄陽樂　　　　　　　　　　馮　裕¶
朝徃大堤去暮還襄陽城美人不肯别酌酒更彈箏¶
　　　又¶
襄陽諸女兒隊隊踏歌行日落楚天碧月髙江水平¶
　　　又¶
<pb:KR4h0104_WYG_011-1b>¶
家在峴山前門繫武陵船桃花嬌可愛教妾若為顔¶
　　　又¶
江水流無極郎歸來有期潮回憑寄信為到海門西¶
　　　前題　　　　　　　　　　　劉澄甫¶
妾在廣陵陌家臨明月橋郎君觧憐取趂著木蘭橈¶
　　　又¶
曉行白雲渚夜泊黄鶴樓秋風何處覔飛夢到瓜州¶
　　　又¶
<pb:KR4h0104_WYG_011-2a>¶
歡醉習家池儂宿彭郎磯東風吹酩酊夜雨恐凄其¶
　　　前題　　　　　　　　　　　黄　卿¶
樊城卧紅橋掩映七十二下通畫艑舸上馳華珂轡¶
　　　又¶
東風與垂楊低昂相憐取南學西陵歌北學邯鄲舞¶
　　　又¶
陽春酃緑酒嬋娥自當壚調笑東逰客何如廣陵沽¶
　　　又¶
<pb:KR4h0104_WYG_011-2b>¶
盆中菖蒲花一夕兔絲繞相贈紅襦襠莫似站林鳥¶
　　　前題　　　　　　　　　　　楊應奎¶
并州快翦刀惜吝不忍買儂有合歡帶綢繆豈能觧¶
　　　又¶
欝欝藤與蘿引蔓兩相齊秋霜揺落盡至死不相離¶
　　　又¶
儂心漢江水歡意如孤舟舟行有去住水常日夜流¶
　　　西洲曲　　　　　　　　　　馮　裕¶
<pb:KR4h0104_WYG_011-3a>¶
楊栁覆西洲芙蓉映翠樓春情獨自覺江水日悠悠¶
　　　又¶
羅裙蓮葉緑丹靨蓮花紅相逢獨不見含笑水聲中¶
　　　又¶
估客何處來倚棹花門前折花愁問訊心如不繋船¶
　　　前題　　　　　　　　　　　劉澄甫¶
采蓮南渡頭采菱西洲口日落不逢人秋雲重回首¶
　　　又¶
<pb:KR4h0104_WYG_011-3b>¶
鴻飛似無跡燕來如有期鈎簾坐春曉幽夢竟誰知¶
　　　又¶
早向西洲行暮向西洲宿西洲人獨愁翠袖扳幽竹¶
　　　前題　　　　　　　　　　　黄　卿¶
弭棹傍西洲採菱洑波曲菡萏並蒂開中有雙鴛浴¶
　　　又¶
西洲檉栁岸蜻蝶集復散忽落碧玉釵囘頭問同伴¶
　　　又¶
<pb:KR4h0104_WYG_011-4a>¶
憐伴嬌喜笑愛唱長干調冷冷金歩揺薦芳聖女廟¶
　　　又¶
容顔如春芳愁思如零霜避霜玩朗月千里共清光¶
　　　又¶
廟前雙梧桐蕤那揺東風桐下結衣帶蟢子拂人額¶
　　　又¶
月光射帷帳流螢逈相向焚香歩空庭三星在頭上¶
　　　又¶
<pb:KR4h0104_WYG_011-4b>¶
徃訴薄倖人别來秋復春西洲雖見月不照翠眉顰¶
　　　前題　　　　　　　　　　　楊應奎¶
水邊桃花發水映桃花紅掉舟約萍開萍散桃花空¶
　　　上元觀燈　　　　　　　　　劉澄甫¶
今年好燈社是處結樓臺舞袖翻新栁歌喉轉落梅¶
　　　又¶
山從鼇背立人向月中逰雪盡九華殿春歸五鳯樓¶
　海岱㑹集巻十一¶
