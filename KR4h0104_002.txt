# -*- mode: mandoku-view; -*-
#+TITLE: 海岱會集
#+DATE: 2015-08-25 00:37:12.986769
#+PROPERTY: ID KR4h0104
#+PROPERTY: BASEEDITION WYG    
#+PROPERTY: JUAN 卷二
<pb:KR4h0104_WYG_002-1a>¶
欽定四庫全書¶
　海岱㑹集巻二¶
　　古樂府¶
　　　鞠歌行　　　　　　　　　　馮　裕¶
荆山産良璞中有寳玉英卞氏偶得之兩獻楚王庭前¶
後蔽讒言哀哉懐與平祗聞鑠黄金不知毁連城懐璧¶
固其罪獻玉仍被刑抱璞空山下嗚嗚日悲鳴涕盡繼¶
以血寸心始得明足斷難再續封侯亦虗名寄語後世¶
<pb:KR4h0104_WYG_002-1b>¶
人衒玉難為情¶
　　　前題　　　　　　　　　　　黄　卿¶
時雨足光風飄芝蘭深谷芳且髙鳥同色馬同毛笛竹¶
臨爨桐半焦嘘如露叱如飇金珠過海誰為橋功可擬¶
時難遭謗書貝錦何譊譊桂為檝柏為橈浪平風順何¶
逍遥¶
　　　豫章行　　　　　　　　　　馮　裕¶
豫章出深山亭亭一何長深根蟠重淵修榦摩穹蒼匠¶
<pb:KR4h0104_WYG_002-2a>¶
石持斧斤致之京洛旁棟隆豈不美生以才自傷何如¶
南山櫟根榦常相将¶
　　　前題　　　　　　　　　　　劉澄甫¶
出處本無定隱顯難俱宣禍福起轉轂是非明葢棺神¶
禹禪虞舜祀夏垂永年傅説夢髙宗法祖應配天揚雄¶
乃頌莽樂毅遂辭燕李斯諫逐客田文愛養賢堂奥生¶
戈矛杯酒釋兵權萬事多錯忤倚伏理循環¶
　　　門有車馬客行　　　　　　　馮　裕¶
<pb:KR4h0104_WYG_002-2b>¶
客從金陵來倒履走相迎把袂上髙堂共坐話平生訪¶
舊半凋謝一語心一驚憶在少年日良㑹羅羣英看花¶
長干去載酒秦淮行别年僅十載落落如晨星惆悵将¶
如何千里江雲横¶
　　　前題　　　　　　　　　　　劉淵甫¶
出門見逺客試問來何方風塵悴顔色行李惟擔囊相¶
延入我室酌酒未盈觴忽忽歎逺别俯首兩徬徨世態¶
豈一端片言安得詳辨容異老少感舊多存亡朝是夕¶
<pb:KR4h0104_WYG_002-3a>¶
仍非尺短寸反長世情若蕉鹿出門皆羊腸不能順流¶
俗何不歸故鄉門巷尚如昔桑棗巳成行光隂無囘期¶
人命同朝霜親舊每相見丘隴幸未荒去就兩決絶名¶
譽徒虗彰¶
　　　折楊栁¶
手攀楊栁枝上馬别親友父母願榮顯妻孥爾何有富¶
貴一朝得豈謂日復乆黄金炊玉竭白璧馬自售季子¶
裘巳敝買臣婦不守平生意氣在肯令此言負再整青¶
<pb:KR4h0104_WYG_002-3b>¶
雲冠仍啟談天口致身霄漢上功名稷契右白晝忽歸¶
來黒頭曵紫綬誰憐貧賤交旦夕成老醜¶
　　　放歌行　　　　　　　　　　劉淵甫¶
氷蠶不知寒火鼠寧識春物性安所習志士曽因循鳳¶
歌避塵世龍躍升天津三聘徃草野一顧傾渭濵即圖¶
國士報肯虗明主恩短服謝韋布華組挂朝紳戚姻待¶
舉爨賔客喜乘輪志滿氣亦揚滿前皆交親人自敬長¶
史賔主徒殷勤¶
<pb:KR4h0104_WYG_002-4a>¶
　　　東武吟　　　　　　　　　　石存禮¶
古有豪俊士混跡蓬蒿中劍耻一人敵射學千鈞弓獵¶
手應石虎釣竿拂飛熊時違困文史壮志喜從戎赴募¶
燕頷相麾下猿臂公西報玉門捷北勒隂山功張騫既¶
巳老李廣卒難逢謝職困郵吏帶酒過新豐客散亭障¶
暮囊罄杯盤空西山景将歇東武歌徒雄¶
　　　出自薊北門行　　　　　　　劉澄甫¶
幽薊饒霜雪先秋即凛冽風土尚獷悍征徒各雄傑捐¶
<pb:KR4h0104_WYG_002-4b>¶
生乃其常不啻荆與聶計斬單于首誓飲匈奴血泥封¶
玉門關馬躪龍堆缺朝聽漁陽鼓夕望燕山月憑髙瞰¶
狼胥乘危探虎穴陣冷鳥不下河氷骨欲折羽林本孤¶
忠中郎弊旌節歸來圖麒麟生平重閥閲¶
　　　前題　　　　　　　　　　　黄　卿¶
薊門連亭障北望白草腓堯封遺溝洫秦塞何纍纍征¶
馬飽苜蓿干旌映珂鞿鐃吹風轉急狼烟騰復微生飲¶
鸊鵜血戈劍瑩生輝撩揭男兒健相逐誇戎衣行行聞¶
<pb:KR4h0104_WYG_002-5a>¶
野哭言寇掠且歸挺身出大漠武士爭追隨誓射天狼¶
落寧言貔虎威問我馳驅志庇民奠邊陲首功報幕府¶
將為刀筆欺桓桓烈士恨犒爵竟何為¶
　　　空城雀　　　　　　　　　　馮　裕¶
空城雀空城雀蓬蒿仰而棲藜藿俛而啄黄口易探取¶
短墻非所託腥臊豈足薦鸞刀彈射時復遭兒曹雀乎¶
雀乎将奈何鳳翔千仞無虞羅¶
　　　行路難　　　　　　　　　　石存禮¶
<pb:KR4h0104_WYG_002-5b>¶
行路難路多岐青天白日光照地出門相背東西馳憶¶
昔貧賤時兩情如膠漆共言生死不相違握手披肝誓¶
天日君今得意成大勲金章封侯䝉主恩一朝富貴誰¶
能及翻笑傍人百憂集平生金玉安足論對面不肯下¶
車揖世事悠悠寧可期芳春花木秋易衰冰霜歲寒不¶
改色却羨南山松柏枝¶
　　　前題　　　　　　　　　　　黄　卿¶
歌莫歌塞下曲吹莫愛胡笳長古溪沙埃白草仆隂山¶
<pb:KR4h0104_WYG_002-6a>¶
苦霧連大荒健士馳驅幽閨泣容華何如筋力强丈夫¶
骨相分茅土隂符弧矢空昻藏蔡澤頰舌一朝貴白頭¶
飛将事戎行¶
　　　團扇郎　　　　　　　　　　石存禮¶
團扇團且潔人言似明月明月恐不如長圓未曽缺¶
　　　前題　　　　　　　　　　　馮　裕¶
贈扇不贈鞭畏行千里道對月與揺風郎亦知多少¶
　　　又¶
<pb:KR4h0104_WYG_002-6b>¶
人言秋葉扇入篋更為珍我亦收綵縷明年紉復新¶
　　　前題　　　　　　　　　　　劉淵甫¶
歩階無纎塵出袖半遮面一日幾回看即與郎相見¶
　　　前題　　　　　　　　　　　楊應奎¶
秋風歇團扇郎心中道變慇懃度歲寒夏來還相見¶
　　　碧玉歌　　　　　　　　　　馮　裕¶
春風桃始華碧玉入王家金杯深緑酒麗日明朝霞¶
　　　前題　　　　　　　　　　　劉澄甫¶
<pb:KR4h0104_WYG_002-7a>¶
碧玉破瓜時鬒髮纔覆額朱顔奪夭桃黛眉學新月¶
　　　又¶
碧玉破瓜時即誦白頭吟千金學歌舞一笑傾郎心¶
　　　古别離　　　　　　　　　　石存禮¶
北風吹征帆飄飄西南馳山川聿修阻霜露忽淒其顧¶
我逺行邁豈不念歲時歲時豈不念簡書良在兹翩彼¶
晨飛鴻翺翔亦何之感我同袍友慼慼懐仳離仳離雖¶
可懐觴酒當載時願言崇令德金石以為期¶
<pb:KR4h0104_WYG_002-7b>¶
　　　前題　　　　　　　　　　　馮　裕¶
良人将逺渉離别在斯須褰裳問歸期涕淚揮堦塗去¶
住各長嘆莫忘舊歡娯人生有離合譬彼天邊月三五¶
清輝滿虧缺亦倐忽月虧行復圓人歸看白髮¶
　　　前題　　　　　　　　　　　黄　卿¶
江南送别處芙蓉遍池塘江北送别處青楓夾垂楊折¶
條不折蕚相對惜幽香閨中懐征戍臨岐餞舶商江樓¶
髙十仞登眺渺蒼蒼孔翠出嶺巘西驥入漢疆舊侣亦¶
<pb:KR4h0104_WYG_002-8a>¶
慨戀何況阻彼良名都理征轡迢迢道路長道長何足¶
惜薄言添襦裳今别愁在貌古别鬱中腸四座且停詠¶
離弦弛莫張願吹簫與笛招鳳還梧岡¶
　　　晋白紵舞歌　　　　　　　　馮　裕¶
越姬白紵鮮如霜朅來裁作舞衣裳青春宛轉耀日光¶
中庭翩翩白鳳凰四郊無事和風揚大官卓午瓊筵張¶
有酒百壺清且香君臣同心方樂康髙歌妙舞殊未央¶
人生少壯焉能常¶
<pb:KR4h0104_WYG_002-8b>¶
　　　前題　　　　　　　　　　　黄　卿¶
名苑風和紅粉飄瑶席繡茵落翠翹燕箏趙瑟按秦簫¶
齊著白紵解綺綃輕袂宛轉舞翛翛躧歩躍履折楚腰¶
對蹲轉盼離復招鴛鴦翩躚雲影揺呉蜀混一海澄清¶
徵歌選調咏太平江南白紵機杼精皎皎霜練致洛城¶
有美春服製初成絢麗未知鶴羽輕簪紱髙㑹傳金觥¶
願主福壽山嶽并¶
　　　野田有雀行　　　　　　　　石存禮¶
<pb:KR4h0104_WYG_002-9a>¶
十畝之間雀啾啾止蒿集萊鳴相酬逺川遥陌路孔修¶
原田茫茫禾黍稠秋來古樹風颼颼夕陽慘淡沉西丘¶
羣飛羣下不相求銜穗食穀安無憂南有樛木在芳洲¶
雌雄廹暮共依投咄哉兹禽多詭謀性行佻巧孰與儔¶
非羅非丸致無由草竊奸宄将何尤吁嗟此鳥毋乆留¶
願汝化蛤湮東流¶
　　　齊謳行　　　　　　　　　　劉澄甫¶
齊國善諷謡齊女能謳歌臨淄佳麗地貴富侯王多營¶
<pb:KR4h0104_WYG_002-9b>¶
丘據形勝十二當山河迤邐瑯琊饒膏腴即墨奢漁鹽¶
並秔稻海錯紛交加浮磬有遺音孤桐挺陽坡檿桑中¶
琴瑟綌絺勝綺羅桓公敬仲父威王烹東阿田單走燕¶
騎魯連卻秦戈天道豈常泰人事或坎軻君相胥汨沒¶
霸業終蹉跎逹士解止足去去将如何¶
　　　前題　　　　　　　　　　　黄　卿¶
齊瑟調素越簫管自伶倫舜胄傳韶樂師摯正雅音季¶
札精賞鑒綿駒何足云爽鳩肇茅土尚父治維新青陽¶
<pb:KR4h0104_WYG_002-10a>¶
條風起萬化先受春産殖兼海陸充牣腴且珍澥渤深¶
無際岱宗崇入雲洪河界右址肅慎直東隣疆域何膴¶
膴形勝當西秦輔周表列國一匡濟生民稷下萃文史¶
爼豆饗耆賔髙風魯連倡義烈王蠋敦俗尚輕千駟風¶
韻流千春¶
　　　闗山月　　　　　　　　　　馮　裕¶
闗山月皎潔如清霜連營接幕夕流光流光猶得照故¶
園征人見月徒傷魂四時弦望如流去可惜韶華暗中¶
<pb:KR4h0104_WYG_002-10b>¶
度深閨少年兩别離還如嬋娟缺半規缺半規三五來¶
復圓一身逺戍何時旋¶
　　　前題　　　　　　　　　　　劉淵甫¶
闗山月闗山月萬里清光有圓缺宵從溟渤出微茫曉¶
向崦嵫看皎潔玉門迢遞交河長鴻雁南飛素書絶機¶
中錦字織不成隴上征袍泣流血山髙行未還月冷身¶
猶單香閨惜瘦影戰地増苦顔雕弓明漢壘鐵馬度蕭¶
闗長安樓上客把酒愛高寒¶
<pb:KR4h0104_WYG_002-11a>¶
　　　臨髙臺　　　　　　　　　　馮　裕¶
寒雲起天末獨自上髙臺塞鴈東南行淅淅西風來昔¶
我同心友渺渺湘江隈淩空望湘江秋老芙蓉開¶
　　　前題　　　　　　　　　　　劉澄甫¶
臨髙臺水渌芙蓉開文茵繡轂坐瑶席鳳笙龍管吹落¶
梅北瞰銅雀館春風階草短南眺臨春閣夜雨江花落¶
東上鳷鵲觀西對蒲萄宫闗樹重叠緑山櫻寂寞紅新¶
豐逺接青雲起長安甲第朱門裏舞榭鳴鐘日欲西佳¶
<pb:KR4h0104_WYG_002-11b>¶
人取醉典羅衣雕簷繡柱盤龍虎豪客探鈎月卓午兩¶
兩鴛雛水靣飛蕭蕭螢火窓前度景物不可留幽懐向¶
誰訴憶昔咸京繁盛時可憐東洛並芳菲只今桃李皆¶
無主何處牛羊仆墓碑髙臺髙臺不可上章華柏梁塵¶
土障¶
　　　前題　　　　　　　　　　　黄　卿¶
臨髙臺俯檻前有芳桂芳以樛河水浮槎望如舟蒼鶚¶
雲起翩以遊持丸擊鶚祈我親壽千秋依中流¶
<pb:KR4h0104_WYG_002-12a>¶
　　　洛陽道　　　　　　　　　　劉淵甫¶
洛陽昔全盛輳集競繁華歌鐘連九陌樓臺接萬家御¶
水年年栁名園處處花嬌艶固絶倫相逢日又斜地形¶
控襟喉雄圖匪矜誇盛衰雖無端變動先萌芽世事隨¶
轉燭晚路如奔車人物偶蕭條感念長咨嗟¶
　¶
　¶
　¶
<pb:KR4h0104_WYG_002-12b>¶
　¶
　¶
　¶
　¶
　¶
　¶
　¶
　海岱㑹集巻二¶
